## 1. Вступ
Ми почнемо вивчати основи компʼютерних мереж з мережі яка буде знайома всім - домашньої мережі. На схемі нижче ви можете побачити роутер до якого підключено стаціонарний компʼютер, ноутбук, принтер та телефон. Прикладом домашнього роутера може бути TP-Link. Роутер підключено до мережі Internet. В реальності ваш роутер підключено до інтернет провайдера, той в свою чергу дає вам вихід в інтернет.

![Домашня мережа](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/home_network.png)

Компʼютерні мережі вміщують в собі багато протоколів, стандартів, механізмів роботи компонентів мережі, а також мережеві пристрої. Основна задача цієї екосистеми - давати компʼютерам можливість комунікувати один з одним. Комунікації ці дуже різні, з різними цілями і стандартами роботи. Поступово ми вивчимо всі найголовніші протоколи, заглиблюючись в тонкощі. Почнемо з найважливішого протоколу - IP.

## 2. IP
Перша і найголовніша проблема мереж - це маршрутизація. Уявімо собі що ми використовуємо ноутбук з нашої домашньої мережі, і хочемо відправити принтеру команду роздрукувати документ. Як нам дістатись принтера? Як вказати, що команда на друк має прийти саме принтеру, а не телефону чи стаціонарному компʼютеру? Як принтер має дізнатись, якому компʼютеру з мережі відправити інформацію про успішний друк? Для цього і потрібен IP. IP адреса - це щось накшталт мережевого імʼя для кожного простроя в мережі. Уявімо, що IP адреса ноутбука буде 192.168.0.20, а IP адреса принтера буде 192.168.0.22. Тоді ноутбук може надіслати команду на роздруковування на IP 192.168.0.22, і цю команду отримає саме принтер, бо це його IP. Після виконання роботи, принтер відправить дані про успішно виконану роботу IP адресі 192.168.0.20, і ми знатимемо що все пройшло добре. 

В роботі ви побачите IPv4 та IPv6, це різні версії протоколу IP. Найбільше ви стикатиметесь з IPv4, тому на ньому і сконцентруємось. IP адреса 4-ї версії складається з чотирьох цифр від 0 до 255, або з чотирьох октетів, які розділяються крапкою. Октетів, тому що на кожну цифру виділяється 8 бітів памʼяті. Наприклад, IP адреса 0.0.0.0 у двійковій системі счислення збережеться як 00000000.00000000.00000000.00000000, а IP адреса 255.255.255.255 збережеться як 11111111.11111111.11111111.11111111

Оскільки ми розібрались з IP, повернемось до схеми з домашньою мережею і познайомимось з такою концепцією як LAN, або Local Area Network. Наша домашня мережа не є частиною всього інтернету. Це маленька, внутрішня мережа з невеликою кількістю пристроїв які можуть бачити один-одного. Як ви помітили з IP адрес ноутбука та принтера, перші три цифри в них були однаковими (192.168.0), а змінилась тільки остання цифра (20 та 22). Коли пристрої поміщаються в одну мережу, або в один сабнет, у цього сабнета є правила про IP адреси які видаютсья всередині нього. Зазвичай, всі домашні мережі починаються на 192.168.0, роутер має IP адресу 192.168.0.1 (як найголовніший пристрій), а всі інші пристрої мають IP в діапазоні від 192.168.0.2-254. Звісно, це конкретне налаштування можна змінити, але ми притримаємось простішого прикладу. Коли ми описуємо мережу, діапазон IP адрес які можна в ній використати називають "маскою". 

Маска мережі - це зручний спосіб коротко описати, які IP адреси дозволені та можуть очікуватись в цій мережі. Наприклад, оскільки в нашій домашній мережі змінюється тільки остання цифра для IP, маску можна було б описати як 192.168.0.0/24. /24 вказує на те що змінюється тільки остання цифра. Чому саме 24? Певернемось до IP адреси у двійковому вигляді (двійковий використовується не просто так, пізніше зрозумієте чому). Одна IP адреса в двійковому вигляді має 32 символи (наприклад 192.168.0.0 в двійковому це 11000000.10101000.00000000.00000000). Коли ми ставимо /24, ми кажемо що перші 24 двійкових символи будуть зафіксованими, а останні 8 будуть змінюватись. /цифра завжди починає відрахунок зліва, бо саме перші цифри IP адреси статичні і не змінюються. Є ще один спосіб вказати маску мережі. Для нашої 192.168.0.0 ця маска виглядала б як 255.255.255.0. В такому вигляді маска вказує, що ті біти IP адреси які дорівнюють 1 - статичні і не змінюватимусть, а ті біти що є 0 - будуть змінюватись. Для розуміння які біти можна змінювати, треба перевести маску 255.255.255.0 в двійковий вигляд - 11111111.11111111.11111111.00000000. Ми бачимо, що перші три цифри, або перші 24 двійкові символи - це 1-ці, відповідно вони не змінюватимуться для IP адрес цієї мережі. Остання цифра, або останні 8 двійкових символи - це 0-лі, відповідно вони можуть змінюватись. Обидві маски описують один і той самий факт - в нашій мережі змінювати можна тільки останню цифру IP адреси, але описують це трошки по-різному. Мені особисто зручніше вказувати маску як /24, /16, /28, тощо, але різні мережеві пристрої іноді запитують маску типу 255.255..., тому треба вміти працювати з обома масками. 

Треба розуміти, що IP адреса дається не для компʼютера, а для мережевого інтерфейсу (фізичної або віртуальної плати). Це означає, що один компʼютер може мати кілька IP адрес. Якщо у вашого стаціонарного компʼютера буде Ethernet порт та мережева плата що працює з WiFi, у компʼютера буде 2 IP адреси. Одна IP адреса для WiFi плати, а друга для інтерфейсу Ethernet, або RG-45.  

Нівіщо IPv6? Виявилося, що кількості комбінацій IPv4 (4,2 млрд) для потреб світу недостатньо, тому з 2008 року запроваджено протокол IPv6. За ним IP-адреса записується вісьмома шістнадцятковими числами, розділеними двокрапками, наприклад  011:0db2:11d3:087f:07a0:345e:8a2e:32c2. Це збільшує кількість можливих адрес до 340 трлн.
