## 1. Що таке Web Application Vulnerability (вразливість у веб застосунку)?

Веб застосунки - це програми, які зазвичай доступні всьому інтенету і які працюють з HTTP. Як і будь-яка програма, веб застосунок може містити у собі вразливості. 
`Вразливість` - це недолік системи, який знижує безпеку системи і може бути використан в зловмисних цілях. Відповідно, якщо цей недолік знайдено у веб застосунку - це і є web application vulnerability.

Результатом експлуатації вразливості (використання вразливості у зловмисних цілях) можуть бути отримання несанкціонованого доступу до системи, акаунтів користувачів, отримання чутливої інформації, пошкодження або зміни даних, тощо. Ці вразливості можуть виникати через неправильне проектування, програмування або налаштування веб застосунків, використання вразливих чи застарілих компонентів, тощо.

## 2. OWASP top 10
Веб вразливості дуже різні, і для ознайомлення з ними ми вивчимо OWASP top 10. OWASP - це відкритий некомерційний проект з безпеки застосунків. OWASP періодично аналізує статистику по найпоширеніших вразливостях що знаходились та використовувались останнім часом, і поєднують результати топ 10 типів вразливостей у список під назвою [OWASP top 10](https://owasp.org/www-project-top-ten/).

Це не означає що інших типів вразливостей не існує, просто ці 10 є найпоширенішими. Коли ми займаємось безпекою наших веб застосунків, ми спираємось на OWASP top 10 у проектуванні, тестуванні, та моніторингу застосунків. Ознайомитись на практиці з різними вразливостями та методами їх попередження можна на та сайті [hacksplaining.com](https://hacksplaining.com/owasp)

Теперішня версія списку OWASP top 10 на момент написання вийшла у 2021 році, і містить у собі такі типи вразливостей:
```
1. Broken Access Control
2. Cryptographic Failures
3. Injection
4. Insecure Design
5. Security Misconfiguration
6. Vulnerable and Outdated Components
7. Identification and Authentication Failures
8. Software and Data Integrity Failures
9. Security Logging and Monitoring Failures
10. Server-Side Request Forgery
```

`1. Broken Access Control`  
Виникає коли системі невдається належним чином обмежити доступ користувачів до певних функцій або даних.
Приклад: Неправильно налаштовані права доступу, що дозволяють звичайним користувачам отримати доступ до адміністративних функцій. Прямі посилання на захищені сторінки, якими користувачі можуть скористатися без авторизації.  
[Практичний приклад](https://hacksplaining.com/lessons/broken-access-control/start)

`2. Cryptographic Failures`  
Виникає коли криптографічні функції або методи не реалізовані або налаштовані належним чином, що призводить до витоку чутливої інформації.  
Приклад: Використання слабкого шифрування, яке легко піддається взлому. Зберігання конфіденційних даних у відкритому вигляді.  
[Практичний приклад](https://hacksplaining.com/lessons/unencrypted-communication/start)

`3. Injection`  
Виникає коли неналежним чином обробляються дані які вводить користувач, що може призвести до виконання навмисно шкідливого коду. Раніше цей тип вразливостей був розділений на SQL injections, XSS, Command execution, але зараз все це є однією групою.  
Приклади:  
SQL Injection: ін'єкція SQL-коду через user input, що дозволяє зловмиснику виконувати свої команди для бази даних.  
[Практичний приклад](https://hacksplaining.com/lessons/sql-injection/start)  
Command Execution: ін'єкція команди через user input, що дозволяє зловмиснику виконувати команди на самій операційній системі на якій розміщено веб застосунок.  
[Практичний приклад](https://hacksplaining.com/lessons/command-execution/start)  

`4. Insecure Design`  
Ці вразливості пов'язані з неправильним проектуванням системи, відсутності "моделювання загроз" на етапі проектування. Такі проблеми повʼязані не з помилками в коді, а з непропрацьованоб логікою роботи самого застосунку.  
Приклад: при створенні якогось функціоналу розробники не пропрацювали використання цього функціоналу "не за призначенням", або "не так як розробники планували". Insecure design призводить до появи інших типів вразливостей у застосунку.  
[Більше інформації](https://hacksplaining.com/lessons/insecure-design/start)

`5. Security Misconfiguration`  
Виникає коли неправильно або недостатньо налаштовуються конфігурації різних компонентів систем, повʼязані з безпекою.  
Приклад: Дефолтні юзернейм та паролі до систем не були змінені. Відкриті зайві порти, сервіси, функціонал, тощо.  
[Практичний приклад](https://hacksplaining.com/lessons/lax-security-settings/start)  

`6. Vulnerable and Outdated Components`  
Ця вразливість виникає коли ваша система використовує вразливі компоненти, розроблені кимось іншим.  
Приклад: Ваш застосунок на node.js використовує бібліотеки з вразливостями. Використання системи яку перестав підтримувати та оновлювати її вендор.  
[Практичний приклад](https://hacksplaining.com/lessons/toxic-dependencies/start)

`7. Identification and Authentication Failures`  
Ця вразливість виникає, коли механізми ідентифікації та аутентифікації не працюють або недостатньо ефективні.  
Приклади: Прості або слабкі паролі, які легко вгадати або підібрати методами перебору. Відсутність механізмів двофакторної аутентифікації.  
[Практичний приклад](https://hacksplaining.com/lessons/weak-session/start)  

`8. Software and Data Integrity Failures`  
Ця вразливість виникає коли наша система використовує компоненти, походження та цілісність яких не перевіряється.  
Приклад: SolarWinds hack.  

`9. Security Logging and Monitoring Failures`  
Ця вразливість сама по собі не дає хакерам можливості компрометувати нашу систему, але відсутність логування і моніторингу означає що коли кібератака станеться - ми її не задетектуємо і не побачимо одразу.  
[Більше інформації](https://hacksplaining.com/lessons/logging-and-monitoring/start)  

`10. Server-Side Request Forgery`  
Ця вразливість виникає тоді, коли веб застосунок звертається до зовнішніх ресурсів які надає або може змінювати клієнт. В результаті клієнт робить запити до зовнішніх ресурсів від імені веб сервера.  
[Практичний приклад](https://hacksplaining.com/lessons/ssrf/start)  


