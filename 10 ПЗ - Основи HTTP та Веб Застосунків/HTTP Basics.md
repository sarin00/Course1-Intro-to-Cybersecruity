## 1. Що таке HTTP?
HTTP, або Hyper Text Transfer Protocol - це протокол взаємодії між веб серверами та клієнтами. Наприклад, коли ви зі свого браузера відкриваєте сайт facebook.com - то ваш браузер є клієнтом, а веб-сервер facebook.com виступає в ролі сервера. Дані між вашим браузером та facebook передаються по протоколу HTTP. Цей протокол працює на 7-му рівні моделі OSI, на Application layer. 

HTTP протокол має запити (requests) та відповіді (responses). Клієнт робить запити до сервера (наприклад, ваш браузер робить запит до facebook.com щоб той відправив html/css/javascript файли щоб відобразити цей сайт вам у браузері), а сервер надсилає відповіді (наприклад, відправляє ті самі html/css/javascript файли вашему браузеру).

HTTP - це Stateless протокол. Це означає, що кожен запит до сервера є незалежним від всіх інших запитів. Сервер не запамʼятовує які запити ви до нього вже робили. Один запит - одна відповідь. Для того щоб покращити взаємодію людини з веб-сервером використовують такі речі як Cookies, Sessions, токени, та інше, щоб якась інформація про ваші минулі запити все-ж таки зберігалась. Наприклад, якщо ви логінитесь на якийсь сайт, в сухому вигляді кожен новий HTTP запит є незалежним, і сервер не буде памʼятати що ви вже залогінились. Саме тут і можна використати, наприклад, токен. Після вашого логіну сервер видає вам токен як підтвердження вашої особистості. Тоді з кожним наступним запитом до сервера ви будете передавати цей токен щоб підтверджувати свою особистість і не перелогінюватись знов і знов. 

## 2. Що таке HTTPS?
HTTPS - це той самий HTTP протокол, тільки всі дані що передаються зашифровуються TLS. Якщо подивитись HTTP запити/відповіді - то вся інформація там не зашифрована. Якщо зловмисник перехопить HTTP запити/відповіді, він зможе побачити всю інформацію і всі дані що там передаються. HTTPS використовує TLS шифрування для всіх запитів та відповідей, тому коли HTTPS запити/відповіді перехоплюються - прочитати їх без ключів не можна, і дані захищені від несанкціонованого перегляду. Зазвичай для роботи HTTPS веб сервери мають SSL/TLS сертифікат. Всередині сертифікату є публічний ключ веб серверу, який необхідний для TLS хендшейку. Приклад нижче - це сертифікат facebook.com та частина інформації про його публічний ключ:

![certificate](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/certificate.png)

## 3. HTTP методи (methods)
Оскільки кожен запит до сервера незалежний - то запит має вказувати що саме хоче клієнт. Запросити якусь інформацію у сервера, відправити серверу якісь дані, змінити вже раніше відправлені дані, видалити щось, тощо. Саме тому кожен запит має “метод”, який вказує наміри цього запиту.

`GET` - запитує дані у сервера (наприклад, запитує html/css файли сайту)  
`POST` - відправляє дані на сервер (наприклад, створення нового запису)  
`PUT` - змінює дані які вже є на сервері  (наприклад, замінює раніше відправлений запис)  
`DELETE` - видаляє дані з сервера (наприклад, видаляє картинку)  
Методів набагато більше, але ці найпоширеніші. 

## 4. HTTP header fields (поля заголовків)
HTTP headers, або заголовки, дають додаткову інформацію у HTTP запитах та відповідях. Наприклад, інформація про клієнт (який браузер та яка версія), чи інформація про сервер (який саме веб сервер використовується та його версія). Як і треба для HTTP, поля заголовків діляться на запити, відповіді, та загальні, що притаманні як запитам так і відповідям. Нижче наведені неповні приклади таких полів. Приклад заголовку і його полів на малюнку:

![http-header](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/http-header.png)

## 5. Статус коди (Status Codes)
Статус коди - це коди що надаються сервером клієнту і несуть інформацію про результат оброблення запиту. Наприклад, клієнт відправляє GET запит на отримання сторінки facebook.com. Сервер відповідає файлами сторінки, і включає код 200 (що означає що все ОК, запит оброблено).

Групи статус кодів:
1xx: Інформаційні.  
2xx: Успіх. Запит успішно отримано, оброблено та прийнято.  
3xx: Перенаправлення. Клієнт має перенаправитись на інший хост.  
4xx: Помилка Клієнта. Запит не має достатніх даних, або дані невірні, тощо.  
5xx: Помилка Сервера. Запит наче правильний, але сервер не спроможний його коректно обробити.  

Найпопулярніші статус коди:  
200 - OK  
201 - OK created (щось було створено, наприклад PUT запитом)  
301 - Moved to new URL  
304 - Not modified (дані що мали б відправитись тут вже закешовані у клієнта)  
400 - Bad request  
401 - Unauthorized (клієнт не має авторизації на доступ до якогось ресурсу)  
404 - Not found (веб сервер до якого клієнт відправляв запит не було знайдено)  
500 - Internal server error  

## 6. Практичне завдання
Задача: Відтестувати HTTP запити на сервер воркшопу. Зробити це через браузер та postman, перевіряти свої response codes. Якщо ви робите це під час живого воркшопу, то я вам надам IP адресу веб сервера в моменті. Якщо ви робите це завдання самостійно, ви можете запустити цей веб сервер в себе локально використавши код з [мого іншого репозиторію](https://github.com/sarin00/nodehttps). Веб сервер працює на node.js. 

1. Відправити запит на `http://<server IP address>:6000` методом GET для отримання головної сторінки
2. Відправити запит на `http://<server IP address>:6000/index.html` методом GET для отримання тестової HTML сторінки
3. Відправити запит на `http://<server IP address>:6000/api/users` методом GET для отримання списку тестових користувачів
4. Відправити запит на `http://<server IP address>:6000/api/users/<вставити імʼя існуючого користувача>` методом GET для отримання інформації по конкретному користувачу який вже існує в системі
5. Додати нового користувача `http://<server IP address>:6000/api/users/` методом POST. Для цього треба вставити параметр автентифікації, який буде надано під час воркшопу (його також можна знайти в коді файлу index.js)
6. Змінити дані користувача, знайшовши його за ім’ям, через метод PUT. Для цього також потрібно включити параметр автентифікації. `http://<server IP address>:6000/api/users/<вставити імʼя користувача якого ми змінюємо>`
