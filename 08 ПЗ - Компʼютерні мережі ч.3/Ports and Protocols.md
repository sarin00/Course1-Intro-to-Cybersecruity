## 1. SSH
Протокол SSH дає віддалений доступ до одного компʼютера з іншого компʼютера. Для його роботи потрібен SSH клієнт та SSH сервер. Для прикладу уявимо, що ви використовуєте персональний компʼютер для підключення до Linux-сервера, який ви арендуєте (див. картинку). 
Для ініціації підключення, на вашому персональному компʼютері має існувати SSH client (програма що дозволяє підключатись по SSH до інших компʼютерів). За замовчуванням, такий клієнт вже є передвстановлений на Windows, Mac, та Linux компʼютерах і викликається просто командою “ssh”. 
Для того щоб приймати підключення і надавати іншим компʼютерам доступ, на арендованому сервері має працювати SSH server (теж програма). За замовчуванням, на більшості ОС SSH сервер не встановлено, тому його треба додатково встановити (напр. `apt install openssh-server` для ubuntu).

![SSH](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/ssh.png)


Після встановлення SSH сервера, його можна налаштовувати. За замовчуванням SSH севрер працює на порті 22, але це можна змінити при необхідності (тільки не думайте що змінивши порт ви зможете сховати свій SSH сервер). Це означає, що SSH клієнт буде підключатись до SSH севрера саме до порта 22. 

Етапи підключення можна побачити на схемі нижче:
![SSH2](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/ssh2.png)

При підключенні до SSH сервера треба вказати користувача операційної системи, що існує на нашому арендованому Linux сервері. Це означає що цей користувач вже має бути створено на Linux сервері до підключення по SSH. За замовчуванням, автентифікація вимагає тільки знання імʼя користувача та його паролю. Це дуже ненадійно, тому для автентифікації ЗАВЖДИ використовуйте асиметричні ключі і виключайте можливість використати пароль ([Деталі налаштувань тут](https://www.digitalocean.com/community/tutorials/how-to-configure-ssh-key-based-authentication-on-a-linux-server))

Команда “ssh” викликає ssh клієнт, “-i” вказує йому що автентифікація буде через приватний ключ, “hetzner-sarin-key” вказує імʼя ключа. “sarin@128.140.12.190” вказує IP сервера до якого буде підключення та користувача, від імені якого ми отримаємо доступ (sarin). 

Тепер подивимось що відбувається з SSH на мережевому рівні:
![SSH wireshark](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/ssh3.png)

Якщо ми подивимось детальніше на перший запит від клієнта, то побачимо таке:
`Source IP` - адреса домашнього компʼютера
`Destination IP` - та сама адреса Linux сервера зі встановленним SSH сервером, вона співпадає з IP який ми вводили у команді. 
`Source port` - порт, який використав домашній компʼютер для підключення (цей порт обираєтсья випадково)
`Destination port` - той самий порт 22 на Linux сервері, на якому запущено сервіс SSH серверу. 
![SSH wireshark2](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/ssh4.png)

## 2. DNS (Domain name system)
DNS протокол потрібен щоб привʼязувати домені імена до IP адрес. Для прикладу - facebook.com - це доменне імʼя. Його легко запамʼятати і використовувати людині. Проте, це імʼя абсолютно нічого не значить для вашого компʼютера, бо він не знатиме до якого сервера з яким IP треба підключатись. Для цього потрібні DNS сервери - вони тримають таблиці з доменними іменами та IP адресами, привʼязаними до них. Коли ви вбʼєте facebook.com у свій браузер, то компʼютер спочатку спитає у DNS сервера IP адресу facebook.com, і тільки після цього зможе відправити запит до facebook сервера. DNS сервіс працює на порті 53. 

### Виконайте завдання:
1. Перевірити в налаштуваннях своєї ОС IP адресу DNS сервера який використовує ОС
2. Включити Wireshark та захоплювати пакети
3. Зайти на сайт на який ви ніколи не заходите (cisa.gov, facebook.com, тощо)
4. Передивитись мережевий трафік що йшов НА та З IP DNS сервера
![DNS](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/DNS.png)

## 3. RDP (Remote Desktop Protocol)
RDP використовується щоб отримати віддалений доступ до якогось компʼютера. Це працює як SSH, але з повноцінним графічним інтерфейсом, плюс RDP було створено саме для Windows. RDP також потребує клієнта і сервера для роботи. На всіх сучасних Windows вже встановленно RDP сервери, їх треба тільки включити у налаштуваннях. RDP клієнти також встанволені на всіх Windows, але на MacOS чи Linux такий клієнт треба встановити вручну. За замовчуванням, RDP працює на порту 3389. 

![RDP](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/RDP.png)

## 4. FTP (File Transfer Protocol)
FTP (File Transfer Protocol) - це стандартний протокол, який використовується для передачі файлів між комп'ютерами в мережі. Він працює на основі клієнт-серверної моделі, де клієнти підключаються до FTP-серверів для вивантаження або завантаження файлів. FTP працює на порту 21. Головним недоліком цього протоколу є те, що всі дані передаються у незашифрованому вигляді, що робить FTP-трафік дуже вразливим до MITM атаки.

![FTP](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/FTP1.png)

Безпосередня передача даних маркується як протокол FTP-DATA
![FTP2](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/FTP2.png)

## 5. SFTP (SSH File Transfer Protocol)
SFTP (SSH File Transfer Protocol) - це покращена версія FTP, яка вирішує проблеми безпеки, пов'язані зі звичайним FTP. Він надає захищений спосіб передачі файлів між комп'ютерами в мережі. SFTP є підмодулем протоколу SSH. Це означає, що SFTP використовує ту ж захищену інфраструктуру SSH для забезпечення безпеки передачі файлів. Він використовує криптографічні методи SSH для шифрування даних, аутентифікації та забезпечення цілісності переданої інформації.
SFTP використовує порт `22` для своєї роботи. Це адреса, на якому SFTP слухає запити на передачу файлів. І хороша новина полягає в тому, що SFTP вирішує проблему безпеки, яку має звичайний FTP.

## 6. FTPS (File Transfer Protocol Secure)
FTPS - це ще одна покращена версія FTP, тільки на відміну від SFTP використовується не SSH, а TLS для шифрування даних при передачі. Так само зашифровуються дані HTTP за допомогою TLS, і до HTTP підставляють вкінці букву S. Стандартним портом для FTPS є порт `990`.

## 7. TELNET
Телнет - "дідусь" SSH, який виконує ті ж функції, що й Secure Shell, але не має жодного шифрування. Це означає, що використання цього протоколу для передачі будь-яких чутливих даних є надзвичайно нерекомендованим. Він працює на порту 23. Використання безпечних і шифрованих протоколів, таких як SSH, є критичним для забезпечення конфіденційності та безпеки передачі даних.
![telnet](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/Telnet.png)

Всі деталі команд да їх виконання видні при передачі по мережі:
![telnet2](https://github.com/sarin00/Course1-Intro-to-Cybersecruity/blob/main/%D1%8F%D0%94%D0%BE%D0%B4%D0%B0%D1%82%D0%BA%D0%BE%D0%B2%D1%96%20%D0%BC%D0%B0%D1%82%D0%B5%D1%80%D1%96%D0%B0%D0%BB%D0%B8/Telnet2.png)

## Домашнє завдання:
1. Пройти https://tryhackme.com/room/dnsindetail
2. https://tryhackme.com/room/dnsindetail
3. https://tryhackme.com/room/dnsmanipulation

Налаштувати SSH сервер
1. Створити віртуалку з Linux (або арендувати сервер)
2. Встановити туди SSH сервер
3. Створити нового користувача на Linux, додати його у групу sudo
4. Створити пару асиметричних ключів. Публчний ключ додати у папку нового користувача (див. статті про використання SSH з ключами). Зберегти приватний ключ на особистому комп’ютері
5. Підключитись до свого лінукса по SSH з приватним ключем та новоствореним користувачем, впевнитись що все працює
6. Змінити налаштування SSH сервера так, щоб автентифікація з паролем була неможливою

Налаштувати FTP та SFTP сервери
1. На віртуалці встановити FTP сервер
2. Включити Wireshark
3. Загрузити/вигрузити файл, перевірити вмістиме цього файлу у Wireshark
4. Налаштувати SFTP сервер
5. Включити Wireshark
6. Загрузити/вигрузити файл, перевірити вмістиме цього файлу у Wireshark




